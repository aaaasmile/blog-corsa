<!DOCTYPE html>
<html>

<head id="head">
  <meta charset="UTF-8">
  <meta name="description" content="IgorRun Blog">
  <meta name="viewport" content="width=device-width, initial-scale=1">
  <title id="title">Autore</title>
  <link rel="stylesheet" type="text/css" href="/css/style.css">
  <script src="/js/htmx.min.js"></script>
</head>

<body>
  <nav id="menu" class="centered">
    <a href="/">Home</a>
    •
    <a href="/pages/autore/">Autore</a>
    •
    <a href="/pages/statistiche/">Statistiche</a>
    •
    <a href="https://corsa.invido.it/" target="_blank">Tools Corsa</a>
    •
    <a href="https://invido.it/" target="_blank">Invido</a>
  </nav>
  <article>
    <h1 class="title">Autore</h1>
    <section>
      <p>Mi chiamo Igor Sarzi Sartori e mi occupo di software.<br>Da qualche lustro vivo e lavoro nella capitale
        austriaca in pianta stabile. Le mie origini sono da ricercare nella bassa mantovana, dove a la Breda (Breda
        Cisoni), giocavo abitualmente a briscola e invido nel bar Acli o nel bar della Cooperativa. Qui a Vienna, niente
        carte ma altre attività ricreative, come la corsa, che tratto in questo blog in maniera esclusiva. Il mondo non
        ne poteva fare a meno.</p>
      <p>Sono raggiungibile via E-Mail all'indirizzo: 6colpiunbucosolo @ gmx.net</p>
    </section>
    <section>
      <h2>Mi sono presentato anche così</h2>
      <p>Ho sempre vissuto nella bassa padana prima di trasferirmi in Austria, paese dove attualmente vivo. Mai pensato
        di correre in vita mia, sono riuscito ad abbandonare la carriera calcistica senza nessun danno fisico, più per
        brocchezza e anzianità che altro, dopo una pluriennale attività in infime categorie viennesi e amatoriali nel
        Ponteterra.</p>
      <p>Poi nel pieno della finalmente conquistata vita sedentaria, quando ormai pensavo di aver già dato tutto a
        livello muscolare e certo che la vita fosse ormai, tra tastiere, telecomandi e chiavi di automobili, solo una
        successione di tasti pigiati, ecco che incontro l'amico che ti sbatte davanti la dura realtà. Mi dice che ha
        appena terminato la sua ultima maratona, lui antisportivo doc, campione a tavola, che ti racconta come si
        allena, le tabelle che usa, tutti i gadget che ha comprato e in quali città correrà la sue prossime gare. E chi
        l'avrebbe mai detto. Sento che mi vuole contagiare con questo strano virus, che è la corsa, con l'aggravante
        dell'età da categoria master, ma non faccio nulla per non farmi infettare. Anzi, sventuratamente gli rispondo
        che volentieri lo accompagnerò.</p>
      <p>Così, tra gare che man mano diventano sempre più lunghe e maratone corse in mezza Europa, inizio anche ad
        iscrivermi, tra un infortunio e l'altro, a corse in montagna. Prima corte, poi medie e infine, col dubbio sempre
        presente del perché e del percome, anche ultra. Tra quelli che corrono per sentirsi bene, in armonia, per calare
        di peso, per divertirsi, per provare emozioni forti, per conoscere i propri limiti, per lavoro, per la fama, la
        gloria, la Gilda, per passare il tempo, per stare in compagnia o per chissà cos'altro, faccio fatica a
        ritrovarmi. Non nato per correre, cresciuto in pianura che cerca di andare in montagna, all'estero che scrive
        amenità su forum italiani in una lingua che disimpara giorno dopo giorno senza riuscire ad imparare a fondo
        quella nuova, forse, iscrivermi ad una cento miglia nelle Alpi, credo, sia l'attività più normale che mi sia
        rimasta.</p>
      <p>Per il resto, il mio vicino di casa, alla classica intervista, probabilmente direbbe che sono una persona
        cordiale che saluta sempre, con un lavoro, una famiglia e mai avrebbe pensato che.</p>
    </section>
  </article>
</body>

</html>